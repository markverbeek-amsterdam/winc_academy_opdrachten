Tijdens de code review oefening vielen mij de volgende punten op in de verschillende rollen:

**Junior Developer**

Het is best lastig om je code door te lopen en te 'presenteren', maar dit dwingt wel om je goed te kijken naar de manier waarop je hebt het aangepakt, net zoals bij rubber ducking. 

Het is belangrijk dat je goed naar kritiek luistert en er ook om vraagt. Ook over problemen waar je tegenaan liep kun je vragen stellen. 

Wat je wil is een aantal bruikbare puinten waarmee je je code verder kunt verbeteren en waardoor je ook kunt leren hoe je de volgende keer betere code kunt schrijven.

Als je kritiek of een voorgestelde oplossing niet goed begrijpt, vraag dan door tot je weet wat nodig is om de voorgestelde verbeteringen door te kunnen voeren, of dat je in ieder geval weet waar je de resources kunt vinden die je hierbij kunnen helpen.

**Senior Developer**

Je wil niet alleen over en weer bespreken wat de problemen zijn, maar ook tot oplossingen komen, hoe gaan we de volgende versie van de code verbeteren, wat kan je leren van elkaar.

Als je als Senior iets niet begrijpt kan het ook andersom werken, je kan ook aan de Junior vragen waarom hij of zijn voor een bepaalde aanpak kiest en daarvan leren.

Als je als senior beter begrijpt waarom de junio iets op een bepaalde manier heeft aangepakt kan je ook beter een effectievere manier voorstellen om hetzelfde doel te bereiken. Je moet dus goed luisteren en vragen stellen. 

**Observant**

Als je hebt gesprek observeert merk je duidelijk dat het handig is om volgens een bepaalde aanpak een code review te doen. Code doorlopen, vragen stellen, kritiek leveren maar vervolgens ook verbeterpunten uit die kritiek halen en afspraken/actiepunten voor de volgende versie van de code. Wat is de feedback en hoe kan/ga je deze verwerken?

Ik merkte dat mensen vaak de neiging hebben om (defensief) uit te legen hoe ze tot iets komen, ook als ze weten dat het niet optimaal is. Het zou efficiënter zijn om dat te beperken en direct in te gaan op hoe het beter kan.

Het is ook prettig om het in een iets groter verband te doen (zoals hier met 4 mensen) zodat je meer inzichten hebt om te delen als je niet uit een bepaald probleem komt. Wel lijkt het handig om daar dan een apart deel van de tijd voor in te ruimen of het anderszins beperkt te houden zodat je niet een plenair overleg krijgt waarin iedereen dezelfde rol heeft.